Simulácia šírenia požiaru s ukladaním máp na serveri (2 študenti).
V rámci simulácie sa pracuje s 2D svetom pozostávajúcim z buniek reprezentujúcich 4 rôzne biotopy, ktorými sú les, lúka, skaly a voda.
Bunky s biotopmi les a lúka sú horľavé. Ďalej sú definované nasledujúce pravidlá:
• ak na niektorej bunke vypukne požiar, tak na susedných bunkách (uvažujeme von Neumannovo okolie)
obsahujúcich les alebo lúku vypukne požiar za niektorého z nasledujúcich predpokladov:
o ak veje vietor od horiacej bunky k tejto bunke, tak požiar vznikne s pravdepodobnosťou 90 %,
o ak je bezvetrie, tak požiar vznikne s pravdepodobnosťou 20 %,
o ak veje vietor od tejto bunky k horiacej, tak požiar vznikne s pravdepodobnosťou 2 %,
• ak je bunka zhorená a v jej von Neumannovom okolí sa nachádza bunka predstavujúca vodu, tak
s pravdepodobnosťou 10 % sa zmení na lúku,
• ak bunka predstavuje lúku a v jej von Neumannovom okolí sa nachádza bunka predstavujúca les, tak
s pravdepodobnosťou 2 % sa zmení na les,
• počas simulácie sa v celom svete môže vyskytovať vietor, ktorého smer musí byť zobrazený
v simulácii. Vietor má na všetkých bunkách rovnaký smer, pričom platí:
o bezvetrie sa vyskytuje s pravdepodobnosťou 90 %,
o vietor sa vyskytuje s pravdepodobnosťou 10 %, pričom jeho smer je rovnaký v celom svete.
Ak sa vietor vyskytne, tak bude viať aspoň počas 3 kôl simulácie rovnakým smerom,
Princípy operačných systémov
3/4
• v ľubovoľnom okamžiku simulácie je možné definovať jednu alebo viacero buniek, na ktorých práve
vypukol požiar.



Úlohou je vytvoriť aplikáciu pozostávajúcu z klientskej a serverovej časti.
Klientska časť bude zodpovedná za beh a ovládanie simulácie,
serverová časť bude slúžiť na uchovávanie máp 2D svetov.
V rámci klientskej časti, v ktorej bude bežať simulácia, bude možné:
• vytvoriť svet so zadanými rozmermi – biotop jednotlivých buniek bude možné vygenerovať náhodne
(podľa vopred zadaného rozdelenia pravdepodobnosti) alebo ručne,
• načítať / uložiť svet z / do lokálneho súboru,
• zapnúť a vypnúť simuláciu v ľubovoľnom okamžiku,
• v ľubovoľnom okamžiku definovať, ktoré bunky budú horieť,
• pripojiť sa na server a stiahnuť si z neho príslušný svet,
• uložiť aktuálny svet na server.
Simulácia môže byť implementovaná v grafickom prostredí a umožňovať definovanie farieb jednotlivých
biotopov (+ 1 študent).
